---
layout: post
title:  "Fiberanslutning"
date:   2017-02-19 11:10:18 +0100
categories: fiber
---

# AllTele

Resultatet av den enkätundersökning som genomfördes vid årsskiftet var ett enhälligt stöd för en sluten lösning för köp av bredbandstjänster. Efter att ha fått in offerter från ett antal olika företag beslutade vi oss för att skriva kontrakt med **<a href="https://alltele.se" target="_blank">AllTele</a>** som vi ansåg kom med det mest fördelaktiga erbjudandet.

När installationen är färdig kommer varje lägenhet få en hastighet gentemot internet på ca 1000 Mbit/s i båda riktningarna till en kostnad av 135 kr/månad. Som framgått av enkätundersökningen kommer detta belopp att läggas på månadsavgiften för samtliga boende. ComHem-nätet kommer att finnas kvar, men man bör så klart säga upp sitt nuvarande internetabonemang med dem då det nya nätet driftsätts.

Man kan även få både TV och IP-telefon via AllTeles fibernät. Beställning av dessa tjänster sköter man individuellt. Vid driftsättningen kommer AllTele att ha gått över till att leverera TV-tjänsten via **<a href="https://sappa.se/" target="_blank">sappa</a>** (de har i nuläget egna kanalpaket). Mer information om detta finns på AllTeles hemsidor.

# Installation & Driftsättning

Installationen av de kablar som behöver dras från accesspunkten nere i cykelrummet till var och en av våra 21 lägenheter kommer att göras under April månad av **<a href="http://www.ernet.se" target="_blank">ERNET Nätverksentreprenad</a>**. En s.k. CAT6A-kabel dras in i varje lägenhet där ett nytt uttag då behöver installeras. Man får själv välja var man vill att uttaget ska placeras inom ett avstånd på 15m från den punkt där kabeln kommer in (antagligen i hallen). Installationen görs i två steg: 1) dragning av samtliga kablar från cykelrummet upp till en punkt utanför lägenheten, och 2) installation i lägenheten där man kommer att behöva tillträde till bostaden under en dag.  

Inför det andra steget kommer ERNETs personal att samtala med lägenhetsinnehavaren om den föredragna placeringen av uttaget samt den bästa dragningen av kabeln inne i lägenheten. Då det dras en kabel till varje lägenhet kommer det att installeras *ett* huvuduttag. Dragningen inne i lägenheten kommer att ske i vita kabelkanaler längs golv och dörr-lister.

Att tänka på vid val av placering på uttaget kan vara att det inte ligger för långt ifrån ett eluttag eftersom den eller de apparater man vill koppla in oftast kräver strömförsörjning. Antagligen kommer de flesta t.ex. vilja koppla in en <a href="https://www.netonnet.se/art/dator/natverk/routermodem/asus-rt-ac68u/206701.8935/?gclid=CjwKEAiAz4XFBRCW87vj6-28uFMSJAAHeGZbL1nFoK7MMxfn7HJkvb684qqZVOQwIMghsWCiR2c0FxoCnvzw_wcB" target="_blank">trådlös router</a>. En sådan ingår för övrigt *inte* i priset, utan måste införskaffas privat om man inte redan har en. Den modell jag har länkat till ovan är en som är anpassad för den hastighet vi kommer att ha, <a href="https://www.kjell.com/se/sortiment/dator-natverk/natverk/tradlost-natverk/tradlosa-routrar/d-link-dir-809-tradlos-router-ac750-p61197" target="_blank">billigare alternativ</a> finns också. 

Vill man ha extra uttag i lägenheten kan man få det till en kostnad av 1200 kr per uttag. För för att kunna skicka datatrafik från huvuduttaget till ett eller flera extra uttag måst man använda sig av egen utrustning som t.ex. en <a href="https://www.netonnet.se/art/dator/natverk/switch/netgear-gs105/121847.8936/?gclid=Cj0KEQiAlsrFBRCAxcCB54XElLEBEiQA_ei0DK9a5sDpezmLb4Ejt7CPgH4hyOjxBM4bJf50X68DC_MaApxO8P8HAQ)" target="_blank">sådan här</a>.

Om ni vet med er att det kommer att vara särkilda problem med tillträde i April, att ni föredrar en viss period framför en annan etc så meddela gärna det så snart som möjligt.  

Det planerade datumet för driftsättning är den **2a Maj 2017**.

# Uppsägning av ComHem abonnemang

Enligt <a href="https://www.comhem.se/kundservice/support/faktura/vad-ar-bindnings-och-uppsagningstiden-for-mitt-abonnemang" target="_blank">ComHem</a> gäller tre kalendermånaders uppsägningstid om man tecknade abonnemanget innan 1 maj 2014, annars 1 månad. Man bör alltså säga upp sitt internetabonnemang hos dem snarast (och även såklart TV-abonnemanget om man planerar att skaffa det från AllTele istället). Föreningen kommer att stå för den första månadens avgifter så att det inte blir något överlapp.

# Frågor och Diskussion

Ställ gärna frågor i kommetarsfältet nedan så att alla kan ta del av dem (kräver inloggning med Facebook, Google eller Twitter), men även andra kontaktvägar är såklart helt ok.
